# چگونه ریسک های خود را براورد کنیم

تلاش برای محافظت از همه ی داده های خود از همه در همه حال، کاری نشدنی و خسته
کننده است.ولی ترس نداشته باشید! همانطور که گفتیم امنیت یک روند است، 
و با برنامه ریزی فکر شده میتوانید به امنیت مناسب خود برسید. امنیت، 
ابزار هایی که استفاده میکنید یا نرم افزاری که دانلود میکنید نیست.
امنیت با درک تهدیدات منحصر به فردی که رو بروی شما ست و چگونگی مقابله 
با این تهدیدات شروع میشود.

در امنیت رایانه، یک تهدید پتانسیل وقوع رخدادی است که در صورت وقوع میتواند 
اقدامات شما برای محافظت از داده هایتان را تضعیف کند. شما میتوانید با 
تعین اینکه از چه چیزی باید در مقابل چه کسی محافظت کنید در مقابل تهدیدهای 
پیش رویتان مقاومت کنید. به این روند در اصطلاح "مدل سازی تهدید" گفته میشود.

در این بخش به شما یاد داده خواهد شد که چگونه تهدید هارا مدل کنید، یا 
به عبارت دیگر چگونه ریسک داده های دیجیتال خود را بسنجید و چگونه تعیین 
کنید که کدام راه حل برای شما بهترین است.

مدل سازی تهدید شبیه چیست؟ فرض میکنیم که شما میخواهید خانه و داراییهایتان را
امن نگه دارید، به سوالاتی که ممکن است بپرسید اشاره میکنیم:

**چه چیزی در خانه ام دارم که ارزش مراقبت دارد؟**

- داراییها میتوانند شامل جواهرات، وسایل الکترونیکی، مدارک مالی، گذر نامه ها،
یا عکس ها شوند.

**در برابر چه کسی میخواهم از داراییهایم محافظت کنم؟**

- مخالفان میتواند شامل سارقان، هم اتاقی ها، و یا مهمان ها شود.

**تا چه حد لازم است که از داراییهایم مراقبت کنم؟** 

- آیا همسایه هایم تجربه سرقت از منازلشان داشته اند؟
- هم خانه ها و مهمان هایم تا چه حد قابل اطمیناند؟ قابلیت های مخالفان من 
چیست؟چه ریسک هایی را باید در نظر داشته باشم؟

**عواقب شکست من در محافظت از داراییهایم چقدر مخرب هستند؟** 

- آیا چیزی در خانه دارم که نخواهم توانست جایگزینی برایش پیدا کنم؟
- آیا وقت و بودجه ی جایگزینی این چیز هارا خواهم داشت؟
- آیا بیمه چیزهایی که از منزلم سرقت میشوند را پشتیبانی میکند؟

**برای جلوگیری از این عواقب تا چه حد میتوانم در مشکل بیافتم؟**

- آیا مایلم برای مدارک حساس گاو صندوق بخرم؟
- آیا توانایی خرید قفل با کیفیت بالا را دارم؟ آیا زمان کافی به منظور افتتاح 
صندوق امانتی در بانک محلی برای نگه داری از داراییهای ارزشمندم دارم؟

به محض اینکه این سوال هارا از خود پرسیدید در موقعیت ارزیابی اقداماتی 
که باید لحاظ کنید قرار گرفته اید. اگر داراییهایتان ارزشمندند، ولی 
ریسک سرقت از منزلتان پایین است، در این صورت دیگر نیازی به سرمایه گذاری زیاد 
برتی خرید قفل نخواهید داشت. ولی در صورتی که ریسک دزدی بالاست، شما خواهان خرید 
بهترین قفل در بازار خواهید بود و یک سیستم امنیتی را نیز برای منزلتان
در نظر خواهید داشت.

# مدل سازی تهدید چیست و از کجا باید شروع کنم؟

مدل سازی تهدید به شمادر تشخیص تهدیدات وارده بر چیزهایی که برایتان 
ارزشمندند و تعیین کسانی که باید در برابرشان ازین داراییها محافظت کنید
کمک میکند.در هنگام تدوین یک مدل تهدید به این پنج سوال پاسخ دهید:

1- از چه چیزی میخواهم محافظت کنم؟

2- در مقابل چه کسی باید از آن محافظت کنم؟

3- عواقب شکست برایم تا چه حد فاجعه بار خواهند بود؟

4- چقدر محتمل است که نیاز به محافظت از آن داشته باشم؟

5- برای جلوگیری از این عواقب تا چه حد میتوانم در مشکل بیافتم؟

بیاید نگاه دقیق تری به این سوالات بیندازیم.


# از چه چیزی میخواهم محافظت کنم؟

یک دارایی چیزی است که شما برای آن ارزش قائلید و میخواهید از آن محافظت کنید.
در مبحث امنیت دیجیتال، یک دارایی معمولا نوعی از اطلاعات میباشد.
برای مثال، ایمیل ها، لیست مخاطبین، چت ها، موقعیت های مکانی و فایل ها شما
همگی داراییهای محتمل شما هستند.دیوایس های شما نیز میتوانند دارایی هایتان در نظر 
گرفته شوند.

یک لیست از داراییهای خود تهیه کنید : داده ای که نگه داری میکنید،
کجا ار آن نگه داری میکنید، چه کسانی به آن دسترسی دارند، و چه چیزی 
از دسترسی دیگران به این داده جلوگیری میکند.

# در مقابل چه کسی باید از آن محافظت کنم؟

برای پاسخ به این سوال، تشخیص اینکه چه کسی ممکن است شما یا اطلاعاتتان را هدف بگیرد 
ضروری است.شخص یا نهادی که تظاهر به تهدید داراییهای شما میکند یک *دشمن* 
است. برای مثال دشمنان بالقوه شما رئیستان، همکار سابق، رقیب تجاری، دولت، 
یا هکری در شبکه عمومی میباشند.

لیستی از دشمنان خود تهیه کنید، یا کسانی که ممکن است بخواهند به داراییهای 
شما دست پیدا کنند. لیست شما ممکن است شامل اشخاص، نهاد های دولتی و یا 
سازمان ها گردد.

---
**نکته**
بسته به اینکه دشمنان شما چه کسانی هستند، در بعضی شرایط ممکن است 
مجبور شوید که لیست تهیه شده را بعد از مدل سازی تهدید از بین ببرید.

---

# عواقب شکست برایم تا چه حد فاجعه بار خواهند بود؟

راه های متعددی برای تهدید داده هایتان از طرف یک دشمن وجود دارد.برای
مثال دشمن میتواند ارتباطات خصوصی شما را درست هنگامی که از شبکه گذر میکنند
شنود کند، یا اینکه داده ها را خراب و یا به کل پاک کند.

محرک های دشمنان بسیار متنوع است، درست مانند نوع حمله ی آنها. دولتی که 
در سدد است از پخش یک ویدیو خشونت پلیس جلوگیری کند میتواند به آسانی 
آن را حذف و یا دسترسی به آن ویدیو را محدود نماید.بر عکس، یک رقیب بالقوه
ممکن است بخواهد به داده هایتان سری شما دسترسی یافته و آنها را بدون 
دانستن شما منتشر کند.

مدل سازی تهدید در برگیرنده درک درست از عواقب ناگواری است که در صورت حمله ی 
موفق دشمن به یکی از داراییهایتان با آنها مواجه خواهید شد.
برای مشخص کردن این موضوع، باید *توانایی* دشمن خود را در نظر بگیرید.
برای مثال، سرویس دهنده تلفن همراه که از آن استفاده میکنید به تمام تماس های
شما دسترسی داشته و میتواند از آنها بر علیه شما استفاده کند.هکری در یک 
شبکه ی وای فای باز میتواند به همه ی ارتباطات غیر رمز شده شما دسترسی
داشته باشد. دولت شما ممکن است قابلیت های قدرتمند دیگری داشته باشد.

# چقدر محتمل است که نیاز به محافظت از آن داشته باشم؟

*ریسک* احتمال وقوع یک تهدید مشخص در مقابل یک دارایی مشخص میباشد.
ریسک ارتباط مستقیمی با توانایی دارد. در حالی که سرویس دهنده ی تلفن 
همراهتان توانایی دسترسی به همه ی داده هایتان را دارد، ریسک آنها برای منتشر کردن 
اطلاعات خصوصی شما در فضای آنلاین به منظور ضزبه زدن به شهرت شما ناچیز است.

تمایز دادن بین تهدید ها و ریسک ها بسیار حائز اهمیت است. در حالی که تهدید 
چیز بدی است که میتواند رخ دهد، ریسک احتمال وقوع این تهدید است.برای 
مثال تهدید خراب شدن ساختمان محل زندگیتان همیشه وجود دارد، ولی ریسک 
رخداد این تهدید در سانفرانسیسکو (که زلزله در آن معمول است) بسیار بیشتر 
از استوکهلم (زلزله معمول نیست) میباشد.






















