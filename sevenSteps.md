# هفت مرحله برای امنیت دیجیتال
در اینجا به نکات اصولی که در هنگام فکر کردن به امنیت دیجیتال خود باید در نظر داشته باشید میپردازیم.

---

# دانش قدرت است

تصمیم گیری امنیتی خوب بدون داشتن اطلاعات کافی ممکن نیست.موازین امنیتی
 شماتنهابه خوبی اطلاعاتی است که شمااز ارزش دارایی های خود دارید و نیز ابعاد 
تهدید هایی که از جوانب مختلف بر دارایی ها وارد میشوند و همچنین 
ریسک حملاتی که در واقع صورت میگیرند.این راهنما باید به شما کمک کند که دانش لازم 
برای شناسایی تهدیداتی که بر رایانه و امنیت ارتباطات شما وارد است را کسب کنید و
و در مورد ریسک در برابر موازین امنیتی محتمل قضاوت کنید. بخشی ازین
دانش که شما از قبل به همراه دارید: دانش و اطلاع از موقعیتتان، چه کسی ممکن است شما را هدف بگیرد، .
قدرت شما بیشتر از آن چیزی است که خودتان فکر میکنید.

# ضعیف ترین حلقه

به دارایی ها همچون اجزای سیستمی که در آن استفاده میشوند فکر کنید.
امنیت دارایی به قدرت همه ی اجزای سیستم بستگی دارد.ضرب المثل قدیمی 
"زنجیر تنها به اندازه ی ضعیف ترین حلقه اش محکم است" در امنیت نیز کاربرد دارد:
سیستم به کلی تنها به اندازه ی ضعیف ترین قسمتش محکم است.برای مثال، اگر بهترین 
قفل موجود را هم برای خانه ای با پنجره های ارزان و بی کیفیت تهیه کنید فایده ای 
نخواهد داشت. رمزگذاری ایمیل به منظور جلوگیری از شنود در هنگام ارسال،در صورتی که یک نسخه غیر رمز شده از آن را در 
لپتاپ خود نگه داری کنید و لپتاپتان دزدیده شود،ازمحرمانگی آن ایمیل محافظت نخواهد کرد.
این بدان معنی نیست که شما مجبورید همزمان همه کارها را انجام دهید،
بلکه بدان معنی است که شما باید وقت گذاشته و به همه ی اجزای اطلاعاتتان و استفاده از 
رایانه فکر کنید.

# هرچه ساده تر بهتر و آسان تر

در کل محافظت از ضعیف ترین جزء سیستمی که دارایی در آن استفاده میشود مهمتر و مقرون به صرفه تر است.
از آنجایی که شناسایی و درک اجزاء ضعیف در سیستم های ساده آسان تر است،
باید همه تلاشتان را برای کاهش تعداد و پیچیدگی اجزاء سیستم های اطلاعاتی خد
به کار گیرید. تعدادی از اجزا برای کاهش تعاملات بین دیگر اجزا به کار گرفته خواهند شد، که خود
منشأ دیگری از پیچیدگی، هزینه و ریسک میباشد.همچنین میتوان اینطور برداشت کرد
که امن ترین راه حل شاید استفاده از غیر فنی ترین راه کار است. در حالی که رایانه ها برای بسیاری
از امور بهترین گزینه اند، اما گاهی ضوابط امنیتی یک خودکار و کاغذ ساده
میتواند قابل درک تر و مدیریت پذیر تر باشد.
 
# گرانتر به معنای امن تر نیست

فکر نکنید که گرانترین راهکار امنیتی بهترین نیز هست؛ به خصوص اگر از منابع مورد 
نیاز دیگر بخش ها نیز استفاده کند.اقدامات کم هزینه ای مثل خرد کردن 
زباله ها قبل از گذاشتن آن در کنار خیابان مصداق هزینه ی کم و 
امنیت بالاست.

# اعتماد به دیگران مشکلی ندارد(در صورتی که بدانید به چه کسی اعتماد میکنید)

ممکن است اینطور به نظر برسد که توصیه های امنیت رایانه ای بدین معناست که به کسی جز خودتان نباید اعتماد کنید.
در دنیای واقعی، شما مسلما به خیلیها اعتماد کرده و اطلاعاتتان را در اختیارشان میگذارید،
از دوستان و آشنایان نزدیک گرفته تا پزشک و وکیلتان.چیزی که در فضای دیجیتال حائز اهمیت است دانش و درک از کسی است که به
او اعتماد میکنید. ممکن است لیستی از گذر واژه هایتان را در اختیار وکییلتان قرار دهید:
ولی باید به دسترسی که این گذر واژه ها به آن شخص میدهد فکر کنید، یا اینکه چقدر راحت ممکن است مورد حمله قرار بگیرند.
ممکن است اسنادی را در فضای ابری که فقط برای خودتان است،مانند دراپ باکس یا مایکروسافت منتشر کنید:
ولی در عین حال به مایکروسافت و دراپ باکس نیز اجازه دستزسی به آن اسناد را داده اید.
چه آنلاین و چه آفلاین، هرچه تعداد افرادی که اسرارتان را با آنها در میان میگذارید
کمتر باشد احتمال محفوظ ماندن اسرارتان بالا تر میرود.

# امنیت بی نقص وجود ندارد(هیچ چیزی مطلق نیست)

سیاست های امنیتی را به گونه ای وضع کنید که با منش زندگیتان و ریسک هایی 
که روبرو هستید همخوانی داشته باشد. یک سیاست امنیتی بی نقص روی کاغذ 
در صورتی که سخت اجرا شود کاری از پیش نخواهد برد.

# چیزی که امروز امن است ممکن است فردا دیگر امن نباشد

بازبینی مستمر راهکار های امنیتی امری حیاتی است.فقط به این دلیل که سال پیش یا هفته ی 
پیش امن بوده اند بدین معنی نیست که هنوز هم امن و قابل اعتماد باشند.
امنیت کار یکباره نیست، امنیت یک روند است و نیازمند بروزرسانی.

**آخرین بررسی:** ۲۰۱۵-۰۵-۲۱


 






















